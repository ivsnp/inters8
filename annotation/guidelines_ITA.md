# Annotation guidelines ITA

**ATTENZIONE**: questo documento contiene esempi di contenuti potenzialmente offensivi.

---

La raccolta è composta da una selezione di tweet riguardanti dibattiti su Silvia Romano, di seguito verranno utilizzate 
le parole “target” e “bersaglio” per riferirsi a lei.

Questo paragrafo descrive lo schema di annotazione e alcuni esempi utili per il riconoscimento delle principali forme 
esplicite e implicite di discriminazione incluse in questo caso di studio.

## Note

Il consenso, la conversione religiosa e la presunta promessa di matrimonio sono avvenute in un contesto molto 
delicato di prigionia in Kenya. I tweet da annotare sono stati pubblicati nei primi giorni di arrivo in Italia, 
quindi le informazioni pubbliche relative alle dinamiche dell'avvenimento erano incerte. Data questa premessa, 
stereotipare la gravidanza, la conversione religiosa e la promessa di matrimonio riversando le colpe sul target sono da 
considerare atteggiamenti discriminatori. 

**Le forme implicite ed esplicite di discriminazione vanno contrassegnate con il valore “SI”**, tra gli obiettivi è 
presente lo studio delle forme del fenomeno a più livelli di intensità.

In presenza di dubbi sullo schema di annotazione e sulle linee guida, siamo a vostra disposizione.

## Contesto

Silvia Romano è una ragazza italiana, rapita il 20 novembre 2018 in Kenya. È stata liberata il 9 maggio 2020 ed è 
arrivata il giorno seguente in Italia animando il dibattito sulle testate giornalistiche e sui social network in merito 
all'eventuale riscatto, l’attività di volontariato, la sua gravidanza, il presunto matrimonio e la conversione 
religiosa della ragazza.

## Glossario
Dato lo schema di annotazione, di seguito la descrizione delle etichette:

- **Comportamento Misogino**: qualunque forma di avversione o di repulsione nei confronti delle donne.
  - **Molestie sessuali** e/o **Derailing**: comprende avance, richieste di favori sessuali e qualunque forma di molestia che riguarda il sesso o discorsi in cui si giustifica l’abuso sulla donna rifiutando, o ignorando, la responsabilità maschile.
  - **Discredito** e/o **Dominance**:  si parla di discredito quando un individuo S, tramite un atto comunicativo, danneggia l’immagine di un altro individuo T davanti a terzi (individuo o gruppo A), facendo riferimento ad azioni o caratteristiche di T considerate negative da A. Esistono varie forme di discredito che possono essere espresse tramite l’uso della parola e sono spesso legate alle caratteristiche fisiche, alle competenze (anche affettive) e, nell’ambito del discorso misogino, spesso anche alla *dominance*, che nel caso specifico si esprime tipicamente come affermazione della superiorità maschile sulle donne evidenziando la disuguaglianza di genere.
- **Xenofobia** e/o **Razzismo**: comprende l’avversione nei confronti degli stranieri e per ciò che è straniero, che si manifesta in atteggiamenti e azioni di insofferenza e ostilità verso le usanze, la cultura e gli abitanti stessi di altri paesi. Inoltre, include il sostenimento dell’esistenza di razze superiori e inferiori.
- **Islamofobia**: avversione verso la cultura e la religione islamica.
- **Prevalenza**: indica quale tra le tre principali categorie di discriminazione, trattate in questo studio, prevale sulle altre.
- **Stereotipi**: si intende una generalizzazione condotta su un gruppo di persone, in cui caratteristiche identiche vengono attribuite a tutti i membri del gruppo. Lo stereotipo si basa su un insieme di credenze, non basate sull’esperienza, che le persone mettono in atto per interpretare l’ambiente che le circonda e muoversi in esso. Lo stereotipo non si basa su conoscenze di tipo scientifico, ma sulla classificazione in categorie molto rigide e generalizzanti, senza tenere conto di possibili eccezioni. Molti dei nostri stereotipi derivano dalla cultura in cui viviamo e corrono il rischio di dare luogo a pregiudizi. Comprende gli stereotipi di qualunque tipologia.
- **Difesa del target**: si intende se il tweet difende il soggetto target.
- **Stance** (o presa di posizione): dato un tweet figlio A da annotare che risponde a un altro tweet genitore B, indica il tipo di posizione che l'utente che ha pubblicato il tweet A prende nei confronti del target.

## Istruzioni per l'annotazione

Seguendo le definizioni del glossario, annotare per ogni tweet:

1. **Comportamento misogino**: SI o NO. Rispondere se è Presente o Assente almeno una forma di misoginia (esplicita o implicita) nel tweet. Comprende avversioni/repulsioni nei confronti delle donne tra cui odio e pregiudizi, comprende anche zittire il target. 
   - *SE MISOGINIA = SI, RISPONDERE ANCHE AI PUNTI 2 e 3* che permettono una caratterizzazione più fine del comportamento misogino. Questa annotazione a grana fine è ispirata a quella proposta nell’ambito dello shared task AMI 2018@EVALITA18 (Fersini *et al*., 2018):
2. **Molestie sessuali** e/o **derailing**: SI o NO. Rispondere se è Presente o Assente una qualunque forma di molestia sessuale (esplicita e implicita) o derailing nel tweet.
3. **Discredito** e/o **dominance**: SI o NO. Specificare se è Presente o Assente una qualunque forma di discredito o dominance sulla base del genere (esplicita e implicita) nel tweet. Comprende tutti i contenuti che sminuiscono il target perché di sesso femminile oppure sotto intendono una retorica di superiorità maschile. 
4. **Xenofobia** e/o **razzismo**: SI o NO. Rispondere se è Presente o Assente una qualunque forma di xenofobia o razzismo (esplicite o implicite) nel tweet. 
5. **Islamofobia**: SI o NO. Rispondere se è Presente o Assente una qualunque forma di islamofobia (esplicita o implicita) nel tweet. 
6. **Prevalenza**: MISOGINIA, XENOFOBIA / RAZZISMO,  ISLAMOFOBIA o ASSENZA. (Rispondere solo se almeno due tra misoginia, xenofobia/razzismo o islamofobia hanno valore "SI"). Rispondere selezionando la categoria che prevale sulle altre all’interno del tweet.
7. **Stereotipi**: SI o NO. Rispondere se sono Presenti o Assenti stereotipi all'interno del tweet.
8. **Difesa del target**: SI o NO. Rispondere se è Presente o Assente una forma di difesa del target.
9. **Stance** (o **presa di posizione**): Supporto, Contestazione, Neutrale o Assente. Specificare il tipo di reazione del tweet a un altro a cui sta rispondendo, se esiste. Se non è presente il tweet genitore, e quindi il tweet non è una risposta a un altro, il valore di default è "Assente".

## Considerazioni preliminari sul dataset

Di seguito sono presenti alcune dinamiche ed esempi fortemente legati a questo caso di studio.

Si vuole considerare tra le forme implicite di **misoginia** e **discredito** la strumentalizzazione della 
**gravidanza** e del presunto **matrimonio** di Silvia Romano allo scopo di screditare la vittima e incolparla come 
se fosse stata “colpa sua” (è una delle narrazioni presenti anche intorno agli abusi). 

È considerato **xenofobo** ogni discorso che descrive i migranti, oppure usa il termine “*africani*” e affini, per 
evidenziare una distanza tra chi scrive e altre persone con provenienza differente dalla sua seguendo una narrazione 
di superiorità. Allo stesso modo è **xenofobia** anche quando viene trattata Silvia Romano come “non più italiana” e 
quindi senza il diritto di essere liberata e portata in Italia solo perché è andata a fare volontariato nel 
*terzo mondo* ed è tornata in Italia convertita all'Islam. 

Inoltre, il termine “*terrorista*” viene spesso usato come sinonimo di musulmano o islamico pertanto è un altro modo 
per manifestare l’**islamofobia**. Alcuni tweet sembrano apparentemente non islamofobi ma con esclusivamente una 
connotazione negativa, se però è presente l’hashtag **#convertita** (o simili), il contenuto diventa **islamofobo** 
poichè viene giustificata l’avversione nei confronti del bersaglio a causa della sua conversione religiosa per cui ha 
il pieno diritto. 

## Esempi

**Comportamento misogino**:
> _“È anche gravida #SilviaRomano”_

**Molestie sessuali** e/o **derailing**:
> _“La z&ast;&ast;&ast;&ast;la, appassionata ai c&ast;&ast;zi talebani, ha orchestrato una messinscena con il tipo che se la s&ast;&ast;pa e si è sistemata a vita con il riscatto”_

**Discredito** e/o **dominance**:
> _“Conte dacci le prove del riscatto pagato dagli italiani per questa odiosa nullità e vergogna nazionale! È una bambina indottrinata, senza cervello e stupida. È andata in terre cesso per seguire le sue idiozie apparentemente umanitarie”_

**Xenofobia** e/o **razzismo**:
> _“Una donna bianca convertita all'Islam, esce indenne dai ne&ast;&ast;&ast;ni, belve inferocite, andate tutti a fare in c&ast;lo”_

**Islamofobia**:
> _“È venuta qui per fare attentati, è una terrorista, è anche incinta di un musulmano. Se stava bene in Islam rimpatriatela #convertita”_

**Prevalenza**:

Il seguente tweet è un esempio di intersezione tra molteplici categorie d'odio nei confronti di categorie vulnerabili.

Con il termine "_italiota_" si intende "_italiano idiota_".

Con il termine "_ingrassata_" si riferisce alla gravidanza del target.

> _“Il governo ruba 4 milioni di euro agli italioti per pagare uno specie di riscatto al marito islamico che la mette incinta e la converte. Arriva in Italia contenta, ingrassata e viene accolta come una santa. Popolo idiota!”_

**Stereotipi**:
> _“È venuta qui per fare attentati, è una terrorista, è anche incinta di un musulmano. Se stava bene in Islam rimpatriatela #convertita”_

**Difesa del target**:
> _“Il privato di Silvia Romano non dovrebbe essere nel dibattito pubblico. È stata liberata da una prigione fisica ma intrappolata in una di violenze psicologiche e pregiudizi inutili e ingiusti”_

**Stance** (o **presa di posizione**):
> **Parent tweet**: _“La liberazione di Silvia Romano è una bella notizia. L’aspettiamo in Italia, ringraziamo i nostri servizi di Intelligence e coloro che hanno contribuito a questo importante obiettivo”_

> **Child tweet (Contestazione)**: _“Assolutamente no! Vanno a fare le splendide in Africa ma quando si accorgono che ci sono i ne&ast;&ast;&ast;ni cattivi chiedono aiuto a mamma Italia”_

## Bibliography
- Elisabetta Fersini, Debora Nozza, and Paolo Rosso. 2018. Overview of the evalita 2018 task on automatic misogyny identification (AMI). In Tommaso Caselli, Nicole Novielli, Viviana Patti, and Paolo Rosso, editors, Proceedings of the Sixth Evaluation Campaign of Natural Language Processing and Speech Tools for Italian. Final Workshop (EVALITA 2018) co-located with the Fifth Italian Conference on Computational Linguistics (CLiC-it 2018), Turin, Italy, December 12-13, 2018, volume 2263 of CEUR Workshop Proceedings. CEUR-WS.org